---
layout: poem
outline: [2,3]
---

# 辛弃疾


### 鹊桥仙·纤云弄巧

#### 秦观〔宋代〕

纤云弄巧，飞星传恨，银汉迢迢暗度。

金风玉露一相逢，便胜却人间无数。

柔情似水，佳期如梦，忍顾鹊桥归路！

两情若是久长时，又岂在朝朝暮暮。


### 秋夕

#### 杜牧〔唐代〕

银烛秋光冷画屏，轻罗小扇扑流萤。

天阶夜色凉如水，卧看牵牛织女星。

(天阶 一作：天街；卧看 一作：坐看)



### 迢迢牵牛星

#### 佚名佚名〔两汉〕

迢迢牵牛星，皎皎河汉女。

纤纤擢素手，札札弄机杼。

终日不成章，泣涕零如雨。

河汉清且浅，相去复几许。

盈盈一水间，脉脉不得语。
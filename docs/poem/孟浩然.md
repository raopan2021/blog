---
layout: poem
outline: [2,3]
---

# 孟浩然〔唐代〕

## 过故人庄

故人具鸡黍，邀我至田家。

绿树村边合，青山郭外斜。

开轩面场圃，把酒话桑麻。

待到重阳日，还来就菊花。

## 春晓

春眠不觉晓，处处闻啼鸟。

夜来风雨声，花落知多少。

## 望洞庭湖赠张丞相

八月湖水平，涵虚混太清。

气蒸云梦泽，波撼岳阳城。

欲济无舟楫，端居耻圣明。

坐观垂钓者，徒有羡鱼情。
